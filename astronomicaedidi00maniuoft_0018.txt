Font

XII PRAEFATIO

Neque audiendus est idem Bentleius contendens Romanos
adeo mature nondum astrologiae operam dedisse, nam iam
ante Manilium scientiae siderali studuerunt M. Terentius
Varro, cuius disciplinarum liber sextus totus erat de astro-
logia 1) et P. Nigidius Figulus, in cuius opere separatim
sphaera graecanica et sphaera barbarica tractabantur 8), et
L. Tarutius Firmanus, qui Varrone amico rogante horo-
scopum urbis Romae computavit.3) Nullum tamen horum
auctorum Manilius adiit vel consuluit in carmine suo con-¹
dendo, sicut ipse profitetur in exordio (Ι 1sqq.):

carmine divinas artes et conscia fati

sidera, diversos hominum variantia casus,
caelestis rationis opus, deducere mundo
aggredior primusque novis Helicona movere
cantibus et viridi nutantis vertice silvas,
hospita sacra ferens nulli memorata priorum,

neque minus superbe, postquam vates superiores percensuit,
carminis sui novitatem testatur Π 57 sqq.:

nostra loquar: nulli vatum debebimus ora
nec furtum sed opus veniet, soloque volamus
in caelum curru, propria rate pellimus undas.

Itaque Manilius gloriatur non aliorum poetarum 4) se in-
sistere vestigiis sed novam materiem primum Romanorum
versibus tractare, deinde se ‘hospita sacra ferre’‚ h. e. se
carmen pangere e fontibus peregrinis (= Graecis) haustum.

es Qui fontes illi fuerint, multi viri docti indagare studu-

erunt, post Woltjerum ⁵) et Lansonum ⁶), imprimis Fr. Bol-

 

1) Bechert de M. Man. Astr. poeta. p. 7.

2) Boll Sphaera p. 357. 3) Id. p. 373.

4) Bechert l. l. p. 20: ‘atqui talia poetam de se praedi-
caturum fuisse non est credibile, si etiamtunc Augusti nepos
Arateorum Phaenomenon versionem Latinam in lucem edi-
disset’, cf. p. XI.

5) Woltjer Progr. Gron. (1881s2) p. 50: ‘Hipparchum ei igno-
tum fuisse videbimus . . . Arati Phaenomena legit’.

6) Lanson de Man. p. (1887) p. 53.

