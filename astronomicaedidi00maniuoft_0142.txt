150

155

160

165

'1 70

175

106 MANILlI ASTRONOMICA Lib. IV

laudis amor tacitae, mentes et corpora tarda
mole valent, habitatque puer sub fronte Cupido.
mollius e Geminis studium est et mitior aetas
per varios cantus modulataque vocibus ora
et gracilis calamos et nervis insita verba
ingenitumque sonum; labor est etiam ipsa voluptas;
arma procul lituosque volunt tristemque senectam;
otia et aeternam peragunt in amore iuventam.
inveniunt et in astra vias numerisque modisque
consummant orbem postque ipsos sidera linquunt;
natura ingenio minor est perque omnia servit.
in tot fecundi Gemini commenta feruntur.

Cancer ad ardentem fulgens in cardine metam,
quam Phoebus summis revocatus curribus ambit,
articulum mundi retinet lucesque reflectit.
ille tenax animi nullosque effusus in usus
attribuit varios quaestus artemque lucrorum:
merce peregrina fortunam 'ferre per ur'bes
et, gravia annonae speculantem incendia, ventis
credere opes orbisque orbi bona vendere posse
totque per ignotas commercia iungere terras
atque alio sub solc novas exquirere praedas
et rerum pretio subitos componere census.
navigat et celeris optando sortibus annos
dulcibus usuris, aequo quoque, tempora vendit.
ingenium sollers suaque in compendia pugnax.

quis dubitet, vasti quae sit natura Leonis,
quasque suo dictet signo nascentibus artes?
ille novas semper pugnas, nova bella ferarum

150 post tacitae 'interpunxi 151 fronde G² 152 mollius
Req. mollibus 0 153 ora G hora m. 156 lituos G 157 in
amore Bentl. in morte 0 159 postque Bentl. postquam 0
162 metam Bentl. victam 0 (etiam in M) vittam Scal. 168 quam]
qua Jacob. 104 reflectit ΜΗ reflectet 1.¹ reflecti3 G 166
opus M orbisque orbi m} orbique orbis L 176 celeris m}
sceleris 1. 174 aequo quoque G aequoque m.

