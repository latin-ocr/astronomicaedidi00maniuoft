XVIII PRAEFATIO

siderum occasum pertinent. In illa parte apparet Firmicum
saepius verba poetae perperam intellexisse, ut iam Skut-
schius docuit ¹), quae exempla facile possunt augeri.²) Sed
interdum verba eius viam monstrant emendandi versus Ma-
nilianos, velut Man. V 355, ubi in 0 traditum est muta-
runt, quod cum Postgatio mutandum est in mularum, quem-
admodum Firm. VIII 13, 3 (mulomedicus) probat. Num
Man. V 135 pro fidae legendum sit trepidae, ut Skutschius
proposuit fretus Firm. Vm 6, 7: ‘erunt nimia mentis trepi-
datione solliciti’, dubium mihi videtur.

Postulavit Bollius 3) a futuro Manilii editore, ut etiam
exploraret, quali Astronomicon codice Firmicus usus esset,
an inter codices adhuc exstantes familia quaedam iuven iri
posset, ad quam codex a Firmico adhibitus propius accede-
ret. Sed eiusmodi investigatio magnopere impeditur eo quod
Firmicus nusquam versus Manilianos ad verbum attulit sed
ubique circuitionibus et anfractibus gavisus est ad exem-
plum suum exprimendum, ita ut hodie verba cum verbis,
non lectiones cum lectionibus conferri possint. Accedit quod
textus Manilii, ut supra demonstratum est (p.111) talibus
codicibus nobis traditus est, ut omnes ab uno archetypo
orig-inem ducere videantur neque plures classes familiaeque
distingui possint. Ex archetypo codices M et L, ex L de-
scriptus est G, nonnumquam cum archetypo collatus, ubi
lemmata addenda erant (p. VI, 4), sed omnes reliqui codices
ab M aut ab L orti sunt. Itaque origo librorum manu-
scriptorum plane simplex est. Re vera nonnulli existima-
runt in G vestigia alterius archetypi obvia esse, quam opi-
nionem supra (p.V11) refutavi, sed etiam illa suspicio non
potest lectionibus e Firmico prolatis corroborari.

 

1) Skutsch, Rhein. Mus. 65 (1910), p. 627; Firm. VIII 12, 1
et Man. V 295. ’

2) Firm. VIII 10, 7 et Man. V 246.

3) sphaera p. 398, ann. 1: „die eigentliche Aufgabe ware
eben die, zu untersuchen, ob in unserer Maniliusiiberliefcrung
sich noch eine Gruppe heraushebt, die dem Maniliustext nahe-
kommt, und diese daun auf ihren Wert genau zu priifen“.

 

