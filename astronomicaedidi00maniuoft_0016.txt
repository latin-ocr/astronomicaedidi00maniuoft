X PRAEFATIO

horoscopo eius, in II 509 (quid enim mirabitur ille maius,
in Auyustz· felix cum fulserit ortum .9) pangeret, iam mortuum
fuisse credibile est. Libri igitur I et II compositi esse vi-
dentur inter am 9 et a¹¹¹ 14 p. Chr. Ex reliquis libris solus
quartus temporis indicia continet (vv. 766, 776, 935), quae
omnia ad aetatem spectant, qua Tiberius 1) iam rerum po-

titus erat, Augustus modo mortem obierat (anno 14 p. Chr),
cf. IV 934—935:

iam facis ipse deos mittisque ad sidera numen,
maius et Auyusto crescet sub principe caelum,

nam, ut recte animadvertit Garrodius 2), Mam'lius sine dubio
animum Tiberii offendisset, si Augusto iam diu in deorum
numerum recepto ultima verba Auyusto sub principe usur-
passet. Neque minus periculosum poetae fuisset Tiberii se-
cessus Rhodii mentionem facere (IV 764) atque ita vetera
vulnera retractare, nisi tempus ea iam callo obduxisset et
principatus dulcedo amaritudinem exsilii consolata esset.
Quae si recte disputata sunt, librum quartum anno 15 p. Chr.
finitum esse nobis statuere licet. Restat liber quintus, cuius
exordium tale est, ut poeta ortu et occasu siderum (τῶν
παρανατελλόντων) pertractato summam manum operi suo
impositurus videatur. At id quod non semel in libris supe-
rioribus pollicitus erat, se de vi ac potestate planetarum
acturum esse 3), non praestitit, sive quia arte mathemati-
corum senatus consulto damnata 4) metuebat, ne opere per-
fecto consulentes de genitura cum suo periculo edoceret,
quomodo verus horoscopus inveniendus esset⁵)‚ sive quod

mento in Capricorno fuisse Lunam, quae secundum aliam ma-
thematicorum rationem „ortus nascentium moderarr‘ dicitur
(Cic. de div. 1191). Quae ratio ne Manilio quidem ignota est,
ut II 726 nos docet; cf. Nicklin, Cl. R. (1914) 28, p. 271—274.

1) De Tiberio sub Libra nato cf. Bickel RhMPn 65 p. 2333
Man. IV 547 sqq. 2) p. LXIV.

3) Velut 11 750: verum haec posteritas proprio cuncta ordine
reddan2; 9653 111 156, 585; V 4.

4) Tac. ann. II 32, Suet. Tib. 36.

5) Garrod Intr. p. LXXII.

