VI PRAEFATIO

ipse codicem in bibliotheca Universitatis Groninganae con-
tuli, sed ubique Thomasii diligentiam singularem expertus
et admiratus sum. Iure ab eo praeter manum primam, quae
titulos et paucas lectiones varias versibus interiecit (G2),
raro menda correxit, tres manus recentiores distinguuntur
(saec. XV, XVI, XVII), ex quibus una in primi folii mar-
gine supremo addidit verba Melius poeta, reliquae notas
adscripserunt atque lacunas suppleverunt.

De Gemblacensis pretio viri Maniliani inter se dissentiunt,
ita ut Garrodius l) eiusque censor Kraemerus 2) Gembla-
oensem pluris aestimandum Lipsiensi eumque passim ex
fonte puriore, quam archetypus codicum Lipsiensis et Ma-
tritensis fuerit, hausisse putent, Thielscher vero et Traubeus
eum ex Lipsiensi esse descriptum, idque a prudenti librario,
qui neque interpolationibus neque coniecturis abstinuerit,
censeant. Etsi Thielscher argumentis satis firmis iam de-
monstravit 3) Gemblacensem esse Lipsiensis apographum 4),
tamen quia hodie plures ad Gemblacensis pretium augendum
inclinant, Thielscheri argumenta meis confirmare non in-
utile iudico. Ex omnibus locis, unde effici potest, qualis
inter L et Gr necessitudo fuerit, gravissimus est IV 422.
Ibi M recte praebet:

laudatique cadet post paulum qratia ponti.

Sed librarius codicis Lipsiensis, vocabulo paulum inductus,
scripsit dormiens:

laudatique cadit post paulum ¹qratia Christi (κρῖ)

deinde alius locum correxit supra scribendo ponti. Quid G?
Solam habet lectionem Christi, quoniam ex L ante descrip-
tus est, quam altera manus hanc correctionem addidit, nam
quominus hoc vitium iam in archetypo fuisse credamus,

1) Garrod p. XXXI.

2) Kramer‚ BphW. (1913) no. 30 Sp. 933-936.

3) Phil. NF. XX p. 112.

4) Cf. IV 511, 659, V101. Hoc tantummodo statui licet
szblacensem lemmata sumpsisse ex archetypo ipso, cf. Thiol-
sc er 1. 1. p. 114.

 

