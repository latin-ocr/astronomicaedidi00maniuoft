PRAEFATIO XIX

Haec sunt imitationis exempla, quae indagare potui.
Fortasse initio saeculi quinti Martianus Capella 1) Ma-
nilium legit, nam scribit VIII 812 (p. 301 ed. Eyssenhardt):
‘haec enim verecundae arbitror probitatis motus cursusque
proprios ipsis edisserere qui moventur docereque deos velle

quod faciunt', quae verba videntur respicere ad Man. IV
915 sqq:

atque adeo faciem caeli non invidet orbi

ipse deus vultusque suos corpusque recludit
semper volvendo seque ipsum inculcat et offert,
ut bene cognosci possit doceatque videntis,
qualis eat, cogatque suas attendere leges,

sed post eum nusquam mentio fit neque Manilii neque eius
operis. Etiam medio aevo poeta latebat, nam verba in
epistula, quam Gerbertus (postea pontifex maximus electus
nomine accepto Sylvestri H) anno 988 ad Rainandum Mo-
nachum scripsit 2): ‘age ergo et te solo conscio ex tuis
sumptibus fac ut mihi scribantur M. Manlius de astrologia’
cet, non referenda sunt ad huius Manilii Astronomica⁷ sed
ad octo volumina, quae Anicius Manlius Torquatus Severi-
nus Boethius (cf. p. IX) de astrologia scripsit, ut perspi-
cuum est ex alia Gerberti ad Adalbertum epistula (8), ubi
haec eadem volumina commemorantur. Littera autem M.
ante nomen ‘Manlius' in priore epistula e dittographia orta
esse videtur.3)

Primus Poggio codice Manilii invento (anno 1417) rursus
hominum litteratorum animos ad poetam in oblivione iacen-
tem convertit (cf. p. III) primusque Iohannes Regiomonta-
nus typis describenda Astronomica curavit (cf. p. XX).

1) Woltjer 1. l. p. 16.

2) Epist 130 in opere quod inscribitur: du Chesne Hist.
Francorum vol. II p. 8193 Havet p. 117; Woltjer l. l. p. 14.
3) Garrod, Class. Quat. 3 (1909), p. 56.

