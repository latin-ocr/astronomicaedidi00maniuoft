IV PRAEFATIO

1—-82 interierunt l), et pro sexaginta foliis undesexaginta
tantum remanserunt (fol. 1—59). Ipse autern Manilii textus
occupat fol. 1—54f, qua de causa ultimi senionis undecim
paginae (fol. 54v—59v) vacuae sunt. Singulae paginae ple-
rumque quadragenos versus continent praeter eas, in quibus
tituli vel capitula in textum inserta occurrunt. Litterae ni-
tide exaratae sunt, sed non facile distinguas inter u m η.
Librarius cum omnino nihil intellegeret eorum quae descri-
beret, saepissime vocabula archetypi stulte depravavit aut
male divisit, qui errores non numquam lineis transversis
inter litteras ductis sublati sunt, sed plurimis locis man-
serunt. Matritensis nusquam interpolatus, raro correctus
est, verum passim in margine, etsi numerus non ita magnus
est, alias praebet lectiones, fortasse additas, cum iam in
Italia codex lectorum manibus versaretur. Eo ipso quod
interpolationes desunt, ante alios nobis consulendus est,
verum cognoscere ipsius archetypi lectiones prae multis illis
erroribus nobis non liceret, nisi altero archetypi apographo
adiuvaremur. Est codex Lipsiensis 1465 (L) membrana-
ceus, qui benevole ab eo qui bibliothecae academicae Lip-
siensi praeest, Groningam missus, ibi a me aestate anni 1913
in bibliotheca universitatis rursus collatus est. Hic codex,
folia nonaginta sex continens, versus autem in quavis pa-
gina scriptos vicenos ternos, vulgo dicitur ad saeculum XI
pertinere, sed fortasse iam decimo saeculo exaratus est.²)
Quam difficilis lectu archetypus fuerit, etiam ex Lipsiensi
perspicuum est, cui multa vitia cum Matritensi communia
sunt, sed quandoquidem descriptus cum ipso archetypo rur-

1) In hac parte (Ι 1--82> nobis adeundi sunt codd. Urbi—
nates 667 et 668, qui fideliter Matritense exemplar expres-
serunt, cf. Breiter, Praef. p. X, Bechert, de M. em. r. p. 14.

2) cf. L. Traubei de librorum LG aetate iudicium apud
Thielscherum, p. 122: „an sich scheint auch mir die Schrift
von 1. eher im allgemeinen etwas 'alter als die von G. Ich
habe den Eindruck als habe dem Schreiber von L, nicht aber
dem von G, direkt eine alte Hs vorgelegen. L ist wohl in der
Gegend von G zu Hans ..... In den Diozesen Lfittich und
Metz.“

