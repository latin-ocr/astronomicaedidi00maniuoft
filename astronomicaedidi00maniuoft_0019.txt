PRAEFATIO XIII

lius ¹), Fr. Malchinus 2), Eduinus Muellerus 3), postquam
sententia Gruppii4) existimantis Varronis doctrinam in car-
mine Maniliano reperiri a Dielsio 5) refutata erat. Si illas
investigationes paucis complector, haec summa est. Multa
debet Manilius Posidonio, praesertim in libro primo et
quarto, sive agit de ipsa doctrina astronomica, sive de fato,
de mundi ordine et συμπαθείᾳ, de animi humani natura et
origine divina et immortali, de rerum futurarum praedic-
tione, de generis humani cultu et eruditione, sive astrologi-
cam geographicam lectoribus proponit.⁶) Quae sumpta a
Manilio videntur partim ex Posidonii opere, quod inscri-
bitur περὶ μετεώρων, partim ex Protreptico eius (sc. argu-
menta philosophica), partim —- quod attinet ad res geogra-
phicas - ex libro quem περὶ ὠκεανοῦ composuerat. Sed
iuxta Apamenum Manilius etiam alio fonte in libro primo
usus est. Iam Maassius in Arati Phaenomenon editione
adnotavit, quibus locis poeta Romanus carmen Graecum
adhibuerit, nec minus Malchinus (p. 47 sqq.) hos locos inter
se comparavit et versuum comparatione absoluta hoc sibi
persuasum habet Manilium talem Arati editionem usurpasse,
ouius in margine interpretationis causa ad singulos versus
scholia adscripta essent.

Verum diu latebat, unde Manilius scientiam ipsius artis
astrologicae sumpsisset. Eduinus Mueller (p. 29) Riessium τ)
secutus suspicabatur poetae quoddam enchiridion artis astro-

1) Boll, Stud. ii. Claud. Ptolemaeus (1894) p. 218—235.

2) Malchiu, de auctoribus quibusdam qui Posidonii libros
meteorologicos adhibuerunt (1893) p. 11, 23, 51, 54.

3) Ε. Miiller, de Posidonio Manilii auctore (1901) p. 1, 35.

4) Gruppe, Hermes II (1876) p. 235—239: ‘vielmehr muss
Manilius das vollstandigste varronische Werk dieses Faches
voi· sich gehabt haben, d. h. wahrscheinlich das seohste Buch
der Disciplinae’.

5) Diels, Rhein. Mus. 34 (1879) p. 4873 Doxogr. p. 196, 3.

6) Contulit Manilium cum Posidonii fragmentis, a Gemino,
Achille, Psi-Aristotele περὶ κόσμου servatis Malchinus p. 1—40.
Addiderunt non pauca et correxerunt nonnulla Bollius l. l.
p. 229 et Ed. Mffller p. 1—28.

7) Pauly-Wissowa, Realencycl. Π p. 1819.

